---
date: "2021-12-31"
path: "/2021-degerlendirmesi"
title: "2021 Değerlendirmesi"
category: "Kişisel"
keywords: ["Yıl notları"]
medium: ""
---

Bu makalede aşağıdaki başlıklar var:

- <a href="#2021nin-kisa-ozeti">2021'nin Kısa Özeti</a>
- <a href="#alinacaklar-listesi">Alınacaklar Listesi</a>
- <a href="#ingilizce">İngilizce</a>
- <a href="#is-ve-egitim">İş ve Eğitim</a>
- <a href="#satranc">Satranç</a>
- <a href="#kitap">Kitap</a>
- <a href="#yazilim">Yazılım</a>
- <a href="#saglik">Sağlık</a>
- <a href="#blog">Blog</a>
- <a href="#spotify">Spotify</a>

## 💠 2021'nin Kısa Özeti

2021 verimli bir sene oldu benim adıma. Düzenli iş hayatınında büyük katkısıyla tüm borçlarımı eritip, heves ettiğim birçok şeyi yapabildim.

Son yıllarda yazılımdan biraz olsun uzaklaşıp sosyalleşme niyetim vardı, bunu da çok iyi başardığımı düşünüyorum; kişisel projelerime ara verdim, mesai saatinden sonrasını farklı alanlara vakit ayırarak değerlendirdim. Aslında bunlar hedeflediğim ben için bir alt yapı oluşturdu. Yeni yıl ise benim için uzun süredir kafamda kurduğum planları harekete geçirme vakti.

## 🛒 Alınacaklar Listesi

Sene içerisinde bilgisayar, telefon ve ehliyet alma hedeflerim vardı, çok şükür hepsini tamamladım.

✅ Macbook Pro M1 - _13" 16 GB RAM, 512 GB SSD_

✅ iPhone 12 Mini - _128 GB_

✅ B Sınıfı Ehliyet

## 🈺 İngilizce

Hedefim yıl sonunda _"İngilizce biliyorum!"_ diyebilmekti. Yıl içerisinde iş güç derken bu hedefi çok aksattım. Kasım ortasında Duolingo'ya başladım ve Plus üyeliğini satın aldım.

Meslekten ötürü teknik İngilizcem yeterli seviyede fakat günlük İngilizce eksikliğini Duolingo ile kapatıyorum.

Duolingo'da toplam 10 seviye lig var. Sırasıyla **Bronz Ligi** (10. seviye), **Gümüş Ligi** (9. seviye), **Altın Ligi** (8. seviye), **Safir Ligi** (7. seviye)'nden sonra son olarak **Yakut Ligi**ne (6. seviye) yükseldim. 28 günlük kesintisiz ders çalışma serisi ile 8.210 puan topladım.

Tavsiye edilen ilerleme hızının 8 katıyla ilerliyor olmak yeni yıl için ümit veriyor. Her gün kesintisiz çalışıyorum. Artık günlük bir aktivitem olmuş durumda.

![2021 Duolingo Raporum](/img/blog/2021-12-31/duolingo-2021.jpg)

## 🏢 İş ve Eğitim

Hedefim düzenli bir iş hayatıydı ve **Eylül 2020 ile Aralık 2021** arasında toplam 15 ay **iLab Holding** bünyesindeki **HangiKredi** firmasında iş hayatımı sürdürdüm.

**Kodluyoruz** bünyesinde bir Frontend eğitmenliği yapmıştım ve bunu sene içerisinde düzenli yapmak istiyordum. Fakat o eğitimden sonra boğazlarımda çok uzun süredir bitmeyen problemler oluştu. 2 kez eğitmenlik teklifi gelmesine rağmen sağlığımı düşünerek tekrardan eğitim riskine giremedim.

## ♟️ Satranç

Satrançta istediğim sonuçların çok gerisinde kaldım. Geçen sene **1293 elo** olan puanımı **1500**'e çıkartmayı hedeflerken **1060**'a düşürdüm.

Bunun sebebi, satrançta almış olduğum uzun süreli ceza. Sanaldan satranç oynadığım için premoves denen erken hamle özelliğini çok sık kullanıyorum. Bu bir ceza sebebi değil, herkesin kullanabileceği standart bir özellik fakat belli ki rakiplerimden çokça şikayet gelmiş ve bu bana puan silme ve bir süreliğine aynı rakiple tekrar oynayamama gibi cezalar getirdi. Bir kaç ay bu olay canımı sıktı ve satrançtan uzak kalmak zorunda kaldım.

![2021 Satranç İstatistiğim](/img/blog/2021-12-31/chess-2021.jpg)

## 📚 Kitap

Maalesef, olmuyor... Eski kitap okuma alışkanlığımı geri getiremiyorum. Yıllık 9 kitap hedefim sadece 1.5'la kaldı.

## 👨🏻‍💻 Yazılım

Çok fazla bilgisayara bağlı olduğum için son yıllarda biraz daha sosyal hayata ağırlık vermemden ötürü bu sene kişisel projelerime çok ara verdim.

Web Vitals yani Largest Contentful Paint (LCP), First Input Delay (FID), First Contentful Paint (FCP), Cumulative Layout Shift (CLS) gibi alanımla ilgili teknik konularda uzmanlaştım.

- <a href="https://www.npmjs.com/package/turkuaz" target="_blank" rel="noopener noreferrer">turkuaz - npm package</a> - turkuaz'ın 1. versiyonunu yayınladım

- <a href="https://cdnjs.com/libraries/turkuaz" target="_blank" rel="noopener noreferrer">turkuaz - cdnjs</a> - turkuaz'ı cdnjs kütüphanesine dahil ettim

Ayrıca 2021 için GitHub katkılarım:

![Github Katkılarım](/img/blog/2021-12-31/github-2021.png)

## 👓 Sağlık

Miyop ameliyatı olmayı planlıyordum ve bunu yaptım. Artık gözlüksüz görebiliyorum.

Ameliyat olmadan önce yaptığım araştırmalarda, ameliyat olanlarda artık göz kuruluğu sorunları olduğunu okumuştum. Şikayet edecek derecede değil fakat kuruma sorunları oluyor. Rahat edebilmek için ya suni göz yaşlarını yanımda taşımam gerekiyor, yada şapkayla ışığı kesmem gerekiyor.

## ✍🏻 Blog

2021'de 11 blog yazısı yayınladım (Geçen sene 7); bunlardan 6'sı teknik makalelerdi.

- <a href="/blog/react-componentini-npm-paketi-yapmak">React Componentini Npm Paketi Yapmak</a>

- <a href="/blog/japonizm">Japonizm</a>

- <a href="/blog/macbook-pro-m1-deneyimlerim">Macbook Pro M1 Deneyimlerim</a>

- <a href="/blog/miyop-lazer-goz-ameliyati">Miyop Lazer Göz Ameliyatı</a>

- <a href="/blog/css-mantiksal-ozellikler">CSS Mantıksal Özellikler</a>

- <a href="/blog/cep-herkulu-naim-suleymanoglu">Cep Herkülü: Naim Süleymanoğlu</a>

- <a href="/blog/renk-kontrastini-hesaplama">Renk Kontrastını Hesaplama</a>

- <a href="/blog/csste-min-max-ve-clamp-fonksiyonlari">CSS'te Min Max ve Clamp Fonksiyonları</a>

- <a href="/blog/izmir-marmaris-oludeniz-tatili">İzmir, Marmaris, Ölüdeniz Tatili</a>

- <a href="/blog/javascript-selectorlerinin-calisma-hizlari">JavaScript Selectorlerinin Çalışma Hızları</a>

- <a href="/blog/css-container-sorgulari">CSS Container Sorguları</a>

## 🎵 Spotify

Son olarakta ilerleyen yıllarda dönüp arkama baktığımda neler dinlediğimi unutmamak adına Spotify yıl sonu raporunu bırakıyorum.

Geçen seneye kıyasla; Sagopa, Gaye ve Ceren yine ilk 5'te fakat Evdeki Saat ile Şanışer'in yerini Adamlar ve Sufle almış.

![Spotify 2021 Wrapped](/img/blog/2021-12-31/spotify-2021.jpg)
