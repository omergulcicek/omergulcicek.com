---
date: "2021-01-02"
path: "/2021-hedeflerim"
title: "2021 Hedeflerim"
category: "Kişisel"
medium: "https://omergulcicek.medium.com/2021-hedeflerim-81f949f3dc80"
---

Yeni bir yıl, yeni hayaller, yeni hedefler...

2021 yılı için yeni hedefler belirleyip kendime bir liste oluşturmak istiyorum. Genelde bu tür listelere bir heves çok madde eklenir ve bir çoğu hiç başlanılmaz yada unutulur. Ben bu listeleri her yıl düzenli olarak hazırlayıp, belirli aralıklarla dönüp incelediğim için şahsım adına bir *itici güç* oluyor ve motive oluyorum. Bu yüzden bu makalede çokta uçmadan, çeşitli konularda kendime hedefler koymak istiyorum.

Bu makalede aşağıdaki başlıklar var:

- <a href="#alinacaklar-listesi">Alınacaklar Listesi</a>
- <a href="#ingilizce">İngilizce</a>
- <a href="#is-egitim-ve-okul-hayati">İş, Eğitim ve Okul Hayatı</a>
- <a href="#satranc">Satranç</a>
- <a href="#kitap">Kitap</a>
- <a href="#yazilim">Yazılım</a>
- <a href="#saglik">Sağlık</a>

## 🛒 Alınacaklar Listesi
Bu yıl alınacaklar listem oldukça kalabalık. İlk olarak, laptop ve oyun bilgisayarımı sattığım için acil bir bilgisayara ihtiyacım var. İlk fırsatta Macbook Pro satın almak istiyorum. Bununla birlikte çalışma masamı baştan dizayn edip, hayalimdeki çalışma ortamına kavuşmak istiyorum. Ardından artık planlı eskitme maruzu olan telefonum iPhone 7'yi elden çıkartıp, telefonumu yeni bir modele yükseltmeyi planlıyorum.

2020 yılı içerisinde araba satın aldım fakat ehliyetim olmadığı için şoför koltuğuna hiç oturamadım. Arabalara zevkim olmadığı için bu yaşıma kadar hiç ehliyet almak yada araba kullanmak hevesim yoktu. Fakat aldığım araca binmemek kötü oluyor, yıl içerisinde ehliyet alıp şoför koltuğuna oturmayı planlıyorum.

## 🈺 İngilizce

Yazılım mühendisliğini 100% İngilizce olarak okudum, İngilizce sertifikamda var. Yazılım sektörü zaten İngilizce olduğu için ister istemez bir çok terimi zamanla öğreniyorsun. İngilizce yazılım dokümanlarını Türkçe'ye çevirebiliyorum ve birçok İngilizce'den Türkçe'ye çeviri kaynakta oluşturdum.

İngilizce'de okuma ve karşılaştığım sorunları çözebilmekte sorunum yok; fakat konuşma, dinleme ve yazmada zayıfım, daha doğrusu pratiğim hiç yok. Artık eksik noktalarımı kapatıp, gönül rahatlığıyla "*İngilizce biliyorum!*" diyebilmeyi istiyorum.

## 🏢 İş, Eğitim ve Okul Hayatı

İlk olarak yıl bazındaki en temel hedefim, sağlıklı düzenli bir iş hayatı. Düzenli bir iş hayatı hem hayat düzeni, hem kafa rahatlığı, hemde yapılacak şeyler için maddi gelir sağlıyor. Haliyle en önemli maddem konumunda.

Kodluyoruz çatısı altında verdiğim Frontend Bootcamp'i Ocak sonu itibariyle bitecek. Bu tür eğitimleri yıl içerisinde sık sık yapmak istiyorum.

Yazılım mühendisliği mezunuyum fakat farklı bir alanda daha uzmanlaşmak adına açık öğretime yazılmakta hedefler arasında.

## ♟️ Satranç

Satrançta geçen yıl içerisinde en yüksek 1293 elo'ya yükseldim. Bu yıl içerisinde hedefim **1500 elo**ya ulaşabilmek.

## 📚 Kitap

Kitap okumak her sene hedeflerine eklenen ama yapmakta en çok zorlandığım konulardan. Vaktimin büyük çoğunluğu kod yazmaya gidiyor. Bir yerden sonra bu rahatsız etmeye başladı. Robotlaşmaya başlamış ve sürekli kod yazarken buluyorum kendimi.

Sene içerisinde kitaplığımdaki bir heves alıp, okumadığım yada yarım kalmış kitapları temize çekmeyi planlıyorum. Bu seferde arada kaynamaması için <a href="https://1000kitap.com/omergulcicek" target="_blank" rel="noopener noreferrer">1000kitap</a> üyeliği açtım ve kitap takibimi yapacağım. 2021 okuma hedefimi 9 kitap olarak belirledim, bu sayı yıl içerisindeki yoğunluğuma göre tabikide değişebilir fakat yaklaşık 40 günde 1 kitap hedefi hayalci bir yaklaşım değil.

## 👨🏻‍💻 Yazılım

Her yıla yeni bir alt yapıyla sıfırdan geliştirdiğim kişisel sitemi yine Gatsby kütüphanesi ile yeni bir çok özellikte katarak, MDX destekleyen bir yapı ile geliştireceğim (*hatta büyük bir ölçüde tamamladım sayılır*).

Projesini ve sitesini tamamladığım ilk göz ağrım <a href="https://turkuazcss.com" target="_blank" rel="noopener noreferrer" >Turkuaz</a> ilk versiyonunu (*evet yıllardır çıkamayan o ilk versiyonunu*) çıkmaya hazır. İnşallah Turkuaz v1.0.0'i yayına aldıktan sonra hızlıca React Turkuaz, Vue Turkuaz paketlerini de duyurmayı planlıyorum.

Geride kalan sene içerisinde çok büyük ve sağlam bir futbolcu datası oluşturdum ve bunu bir oyun projesi olarak hayatıma kazandırmak istiyorum. Şimdilik detayları bende kalsın.

JavaScript bilgimden dolayı, bu sene NodeJS ile backend'e adım atmak istiyorum.

## 👓 Sağlık

Miyopum (*uzağı net göremiyorum*) ve bu çok uzun süredir beni yoruyor. Etrafı net görememek, gözlüğün sürekli buğulanması, denize girdiğinde etrafındaki seçememek,  halı sahada gözlükle maç oynamak...

Hayat kalitesi direkt yarı yarıya düşüyor. İnşallah yıl içerisinde göz ameliyatımı yaptırmayı planlıyorum.