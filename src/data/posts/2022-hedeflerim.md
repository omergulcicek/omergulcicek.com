---
date: "2022-01-01"
path: "/2022-hedeflerim"
title: "2022 Hedeflerim"
category: "Kişisel"
medium: "https://omergulcicek.medium.com/2022-hedeflerim-69c889488716"
---

Yeni bir yıl, yeni hayaller, yeni hedefler...

Geride bıraktığımız senede hedeflerimi büyük oranda başarmıştım. Yeni yılda çok daha hareketli, gezgin, sosyal bir kişi olmayı hedefleyeceğim.

Bu makalede aşağıdaki başlıklar var:

- <a href="#alinacaklar-listesi">Alınacaklar Listesi</a>
- <a href="#ingilizce">İngilizce</a>
- <a href="#is-hayati">İş Hayatı</a>
- <a href="#satranc">Satranç</a>
- <a href="#seyahat">Seyahat</a>
- <a href="#fotografcilik">Fotoğrafçılık</a>
- <a href="#spor">Spor</a>
- <a href="#saglik">Sağlık</a>

## 🎮 Alınacaklar Listesi

Teknolojik olarak büyük donanımları hep aldım. Fakat güzel bir çalışma masası ve mouse'a ihtiyacım var. Ardından bir kaç süsleme ile şık bir çalışma ortamına erişmek istiyorum.

Oyun oynayıp kafa dağıtmak adına bir PlayStation 5 almak istiyorum.

## 🈺 İngilizce

İngilizce'yi öğreneceğim demek çok büyük bir hedefmiş, bunu geçen seneden gördüm. Bu sene hedefleri daha minimal ve sonuç odaklı belirleyeceğim.

Duolingo Plus ile ilerleyebileceğim kadar gideceğim, en üst liglere ulaşmalıyım. Yıl içerisinde Cambly seviyesine gelmek, yabancı dizileri anlayabilecek kıvama gelmek yada en azından konuşma özgüvensizliğini atlatabilmeyi hedefliyorum.

## 🏢 İş Hayatı

Yeni yıla yeni bir iş ile başlıyorum, **Gordion**. Yeni başlangıçlar her zaman risklidir fakat kariyerimde bir değişimin vakti gelmişti.

Amacım Gordion'da başarılı olabilmek. Düzenli iş hayatı, hayatımın geri kalanına direkt etki edeceği için bu madde hedeflerimi gerçekleştirebilmem için hayati önem taşıyor.

## ♟️ Satranç

Şanssız bir şekilde geçen sene yediğim cezadan dolayı puanım çok düşmüştü. 5+0'da bireysel rekorum olan 1314 eloyu kırabilmek ilk amacım, fakat daha öteye gitmeliyim.

Ağırlıklı olarak İtalyan açılışı oynayan ve saldıran taraftım. Bu sene beyazlarla İtalyan açılışı oynamaya devam edeceğim fakat siyah taşlarla savunma yapan bir açılışı benimsemeyi hedefliyorum.

## 🗺️ Seyahat

Bu sene gerçekleştirdiğim taktirde beni en mutlu edecek ve hayatımı değiştirecek madde, seyahat.

Her İstanbullu gibi bende İstanbul'da yaşamıyor İstanbul'un çilesini çekiyordum. Fakat bu sene İstanbul gezilecek, haftasonlarını tamamen buna ayırmak istiyorum.

Semt semt, kafe kafe, sokak sokak... Tüm büyük camiler, kilisiler, saraylar... Her yeri gezeceğim, fotoğraflandırarak ölümsüzleştireceğim.

2020'de yıllık ortalama **2.037 adım/gün** yapmışım. 2021'de bu istatistik **2.897 adım/gün**; 2022'de bunu çok daha yükselteceğim.

## 📸 Fotoğrafçılık

Aslında hedeflediğim bir çok kurs var; kaligrafi, hat, ebru, resim, diksiyon vs. Yoğun bir sene olacak gibi ve her birini gerçekleştirebilmem mümkün değil. Amatör olarak cep telefonum ile çekimlere başlayacağım. Eğer seyahat maddemi başarıyla ilerletir ve sokak fotoğrafçısı olma hedefimi başarabilirsem -ki umuyorum-, işi ilerleterek bir fotoğrafçılık kursuna katılıp, kamera almak istiyorum, belki de telefon yeterli olur bilmiyorum, zaman.

Instagram profilimide buna uygun geliştireceğim.

## 🏋️ Spor

Geçen yıl içerisinde pandemininde etkisiyle halı sahalar yasaklandığı bir süreç olmuştu, yıl içerisinde toplam 27 maç yapmışım. Bu sene aksilik çıkmazsa düzenli futbola devam edeceğim.

Düzenli yüzmeye 2 dönem başlamıştım, ilki pandemi etkisiyle sonlanmıştı, ikincisi iş hayatımdaki yoğunluk sebebiyle devam edememiştim. Tekrardan vakit bulabilirsem havuza başlamayı istiyorum.

Bunca yıldır hep kişisel gelişim ve kariyerimde ilerlemeyi hedeflemiştim. Fiziksel gelişime hiç önem vermedim. Bakalım o sene bu sene mi? Fiziksel olarak fit duruma gelmeyi planlıyorum.

## 🦷 Sağlık

Dış cephe yenileme çalışmalarım bu senede devam ediyor. Önceki senelerde dişlerimle ilgili çekim, dolgu, temizlik ve birkaç diş eti operasyonu geçirmiştim.

Yeni yıl hedefim diş plağına başlamak ve düzenli bir şekilde kullanarak güzel bir sonuca ulaşabilmek.