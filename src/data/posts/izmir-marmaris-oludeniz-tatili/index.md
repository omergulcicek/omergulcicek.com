---
date: "2021-08-09"
path: "/izmir-marmaris-oludeniz-tatili"
title: "İzmir, Marmaris, Ölüdeniz Tatili"
category: "Kişisel"
medium: ""
---

15 Temmuz sabahı bavullarımızı alıp 4 üniversite arkadaşım ile Fethiye'ye doğru yola çıktık. Güzergah üzerinde önce İzmir'i gezdik, ardından Marmaris İçmeler plajında yüzdükten sonra, son ve asıl durağımız olan Fethiye Ölüdeniz'e gittik. Arkadaşlarla ilk tatilim olması açısından benim için önemliydi. Tarihe not düşmek adına biraz özet, birazda fotoğraflar paylaşmak istedim.

## İzmir

15 Temmuz sabahı yola çıktık ve saat 14.30'da İzmir'e vardık. Direkt olarak Zeynel Ergin Gevrek Fırını'na gittik ve İzmir'in meşhur boyoz ve geyreğini tattık. İlk boyoz tecrübemizdi ve hem sade, hemde diğer boyozları oldukça beğendik. Ardından İzmirlilerin gevrek dediği fakat bizim için simit olan lezzetini denedik; evet kabul, simitle aynı şey değil ve daha güzeldi.

![Zeynel Ergin Gevrek Fırını'nda boyoz ve gevrek](/img/blog/2021-08-09/izmir.jpg)

Kordonboyu Gündoğdu Meydanı'na geçip Cumhuriyet Ağacı'ndan başlayıp sahil boyu turladık. İzmir insanı oldukça içten, Alsancak'ta sohbet ettiğimiz grup beyaz çikolatalı bombayı denememiz gerektiğini söylediler. Önce Starbucks'ta dinlendik, ardından bomba yiyerek İzmir gezisinin sonuna geldik.

## Muğla - Marmaris

İzmir'i turladıktan hemen sonra Muğla'ya doğru yola çıktık. Gece Marmaris'i gezdikten sonra 2 geceyi geçireceğimiz Interconti Apart Otel'e yerleştik.

Marmaris'te ki ilk sabahımızda direkt İçmeler plajına gittik. Denizinden çok manzarası hoşuma gitmişti. Plajın tam karşında Keçi adası ve plajın etrafındaki dağlar, ağaçlar büyüleyiciydi; fakat maalesef bu makaleyi yazdığım tarihlerde ülkemiz orman yangınlarıyla boğuşuyor, o güzel ormanlardan eser kalmadı.

![Marmaris Interconti Apart Otel](/img/blog/2021-08-09/marmaris.jpg)

## Fethiye - Ölüdeniz

Marmaris'ten sonraki durağımız ise Ölüdeniz'di. Tatili asıl Ölüdeniz için planlamıştık, İzmir ve Marmaris tatil öncesi gezi ve ısınma turu gibiydi.

**Gehele Villa Diamond** adlı evde 1 hafta kadar misafir olduk. Kura ile villanın havuz manzaralı en güzel odasına yerleşmiş olmam ayrı bir güzel oldu.

Türkiye'nin en güzel plajlarından birisi olan **Beach of Lagoon**'da birkaç gün yüzdük. Gökyüzünde uçan paraşütlerde aklım kalsada, tatil planımda olmadığı için yapmadım fakat yapılacaklar listesine ekledim.

21 Temmuz günü Saklıkent Kanyonu'nu gezdik. Yorgunluktan bir iki günü evde çay çekirdek eşliğinde dinlenerek ve sohbet ederek geçirdik.

![Saklıkent Kanyonu](/img/blog/2021-08-09/saklikent.jpg)

---

Tatil dönüşü önce Burdur Salda Gölü'ne, ardından Bursa'ya iskender yemeğe uğradık ve İstanbul'a döndük.

Kod yazmadan geçen 10 günlük süre fiziksel olarak yorsa dahi zihinsel olarak çok rahatlattı. Daha çok yer gezeceğim bir plan ile kesinlikle tekrardan Fethiye'ye misafir olacağım. Paraşüt, Kayaköy, Safari turu, Antik Kent ve Kelebekler Vadisi kesinlikle deneyimlenmesi gereken şeyler olarak görünüyor.
