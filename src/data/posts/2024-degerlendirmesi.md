---
date: "2024-12-31"
path: "/2024-degerlendirmesi"
title: "2024 Değerlendirmesi"
category: "Kişisel"
medium: ""
---

Her yıl sonunda o yılı değerlendirip, yeni yıla hedeflerimi belirliyorum. 2019'dan bu yana bunu kişisel sitemde yazıyorum; sadece 2023 yılında fire verdim.

Önceki yılların değerlendirmeleri;
- <a href="/blog/2022-degerlendirmesi/" target="_blank" rel="noopener noreferrer">2022 Değerlendirmesi</a>
- <a href="/blog/2021-degerlendirmesi/" target="_blank" rel="noopener noreferrer">2021 Değerlendirmesi</a>
- <a href="/blog/2020-degerlendirmesi/" target="_blank" rel="noopener noreferrer">2020 Değerlendirmesi</a>
- <a href="/blog/2019-degerlendirmesi/" target="_blank" rel="noopener noreferrer">2019 Değerlendirmesi</a>

***

Özet olarak 2024 yılı, geçmiş senelere kıyasla çok daha durağan geçti benim için. Bunun sebeplerinden birisi yaklaşık 2 yıldır çalıştığım şirketimden ayrılmam, bir diğer ana sebepte arkadaşlarım evlenip uzaklara taşındığı için ve nişanlımda *-evet nişanlandım-* Diyarbakır'a döndüğü için İstanbul'da biraz yalnız kaldım. Detaylara alt başlıklar altında değineceğim.

## 🧺 Alınacaklar Listesi

Önceki yıllarda bu başlık altına ev, araba, Macbook, iPhone, PlayStation yazdığımı hatırlıyorum. Bu sene biraz farklı geçti; 2025 yılı içerisinde evlilik planladığım için 2024 yılı benim için kemer sıkma dönemiydi. Beyaz eşya ve bir kaç parça eşya almak dışında doğru düzgün bir harcamam olmadı. En az para harcadığım yıl olabilir.

## 📝 Blog

2024 yılı kişisel siteme hiç yazı yazamadım. 2025 yılı içerisinde özellikle teknik konular başta olmak üzere çokça yazı yazmayı planlıyorum.

## 📈 Borsa

Borsa ile 2020 yılında arkadaşlarımın etkisiyle girmiştim. ₺15.000 ile borsaya girip, bir kaç ay sonra ₺10.000 ile çıkmıştım <span className="text-red-600">(%33,3 kayıp)</span>. 2020 değerlendirmesi yazımda borsa ile ilgili şunları yazmıştım:

<div className="text-neutral-500 text-base italic">
> Aylarca borsayı takip etmek, yorumları okumak kafayı yedirten bir süreç oldu.
> Sonucunda maalesef istediğimiz sonuçları alamadık ve zararla borsadan çıkma kararı aldım, uzun bir sürede tekrar bulaşmayı planlamıyorum.
</div>

2024 yılı ise benim adıma borsa, yatırım alanında uzmanlaştığım, her şeyi derinlemesine öğrenip analiz yapabilecek düzeye geldiğim bir yıl oldu. Başta bir çok hisse ile yaklaşık <span className="text-green-700">%30 kâr</span> yaptım. Sonrasında hisselerin tamamından çıkıp yatırımlarıma fonlarda devam ettim. Ağustos itibariyle tüm dünya borsalarının düşüşe geçmesiyle birlikte zarar etmeye başlasamda yıl sonuna doğru zararım telafi oldu. Finansal özgürlük yolunda güzel bir birikim elde ettim.

Hisse, fon, altın yatırımlarımın dışında kendim ve nişanlım için Kasım itibariyle BES hesabı açtım, emeklilik içinde yatırımlarıma başladım.

Yaptığım yatırımları ve düşüncelerimi <a href="https://twitter.com/omergulcicek" target="_blank" rel="noopener noreferrer">X (Twitter)</a> hesabım üzerinden paylaşıyorum.

## 👨🏻‍💻 İş Hayatı

2022 Ocak itibariyle başladığım **Gordion** firmasından Şubat 2024 itibariyle ayrıldım. 2 yıl 1 ay gibi bir süre geçirdiğim bu firmada çok güzel arkadaşlıklar edindim, çok güzel projelerde yer aldım. Teknik olarak kendime çok şey kattım. Hedeflerim konusunda firma ile anlaşamadığım için ayrılma kararı aldım.

2024 Mart itibariyle **Fibabanka**'ya bağlı **Alışgidiş** firmasında çalışmaya başladım. Ekip sıfırdan kurulduğu için ilk aylarım biraz durağan geçti. Resmi olarak ünvanım olmamasına rağmen tüm yıl **Fronetend ekibine liderlik yaptım**, projenin tüm teknik sorumluluğunu üstlendim.

Dijital AVM deneyimi sunan bu ilk günlerde günlük 20-30 satış yapılırken bugünlerde günlük 100+ satış istatisliklerine ulaştık.

![Alışgidiş](/img/blog/2024-12-31/alisgidis.png)

## 💐 Nişan

19 Mayıs 2024 tarihi ile nişanlandım. Kısmet ise 2025 yılı içerisinde evlenmeyi planlıyoruz.

![Nişan](/img/blog/2024-12-31/nisan.png)

## ♟️ Satranç

Her gün azda olsa düzenli olarak satranç oynamaya ve profesyonel satranç oyunlarını izlemeye devam ediyorum.

Kişisel rekorum olan **1.314** elo'ya yıl içerisinde tekrar ulaşamadım. Yıl içerisindeki en yüksek puanıma 24 Ocak tarihinde **1.266** elo'ya ulaştım, güncel olarak **1.180** elo'ya sahibim.

Yıl içerisinde toplam **1.091** oyun oynadım; beyaz taşlar ile kazanma oranım **%47**, siyah taşlar ile kazanma oranım **%49**.

## 🎶 Spotify

Konu müzik olunca neredeyse her yıl olduğu gibi **Sagopa Kajmer** bende hep bir numara.

![Spotify](/img/blog/2024-12-31/spotify.png)

## 💻 Yazılım

Bu yıl teknik olarak yeni teknolojiler öğrenmek yerine, mevcut bilgilerimi derinleştirdim. Özellikle **Next.js**, **TypeScript** ve **Tailwind CSS** konusunda ise çok daha fazla bilgi ve deneyime sahibi oldum.

Ayrıca 2024 için GitHub katkılarım:

![Github - Ömer Gülçiçek](/img/blog/2024-12-31/github.png)