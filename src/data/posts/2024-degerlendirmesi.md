---
date: "2024-12-31"
path: "/2024-degerlendirmesi"
title: "2024 Değerlendirmesi"
category: "Kişisel"
keywords: ["Yıl notları"]
medium: ""
---

Her yıl sonunda o yılı değerlendirip, yeni yıla hedeflerimi belirliyorum. 2019'dan bu yana bunu kişisel sitemde yazıyorum; sadece 2023 yılında fire verdim.

Önceki yılların değerlendirmeleri:
- <a href="/blog/2022-degerlendirmesi/" target="_blank" rel="noopener noreferrer">2022 Değerlendirmesi</a>
- <a href="/blog/2021-degerlendirmesi/" target="_blank" rel="noopener noreferrer">2021 Değerlendirmesi</a>
- <a href="/blog/2020-degerlendirmesi/" target="_blank" rel="noopener noreferrer">2020 Değerlendirmesi</a>
- <a href="/blog/2019-degerlendirmesi/" target="_blank" rel="noopener noreferrer">2019 Değerlendirmesi</a>

***

2024 yılı, önceki senelere kıyasla daha durağan geçti. Bunun başlıca sebepleri, 2 yıldır çalıştığım şirketten ayrılmam ve arkadaşlarımın evlenip uzaklara taşınmasıydı. Ayrıca, nişanlımın *-evet nişanlandım-* üniversiteyi bitirip Diyarbakır’a dönmesiyle İstanbul’da yalnız kaldım. Alt başlıklarda detaylı olarak ele alacağım.

## 🧺 Alınacaklar Listesi

Geçmiş yıllarda bu başlık altında ev, araba, Macbook, iPhone, PlayStation gibi büyük alışverişlerim olmuştu. Ancak 2024, evlilik planlarım nedeniyle kemer sıkma yılıydı. Beyaz eşya ve birkaç küçük parça eşya dışında önemli bir harcama yapmadım. Bu yıl, harcama konusunda oldukça dikkatli davrandım.

## 📝 Blog

2024'te kişisel siteme yazı yazma fırsatım olmadı. Ancak 2025'te, özellikle teknik konularda bolca içerik üretmeyi hedefliyorum.

## 📈 Borsa

Borsa, 2020'de arkadaşlarımın tavsiyesiyle girmeye karar verdiğim bir alandı. Başlangıçta ₺15.000 yatırıp, birkaç ay sonra ₺10.000 ile çıkmıştım (%33,3 kayıp). 2020 değerlendirmemde borsa için yazdıklarımı hatırlayalım:

<div className="text-neutral-500 text-base italic">
> Aylarca borsayı takip etmek, yorumları okumak kafayı yedirten bir süreç oldu.
> Sonucunda maalesef istediğimiz sonuçları alamadık ve zararla borsadan çıkma kararı aldım, uzun bir sürede tekrar bulaşmayı planlamıyorum.
</div>

2024 yılı ise borsa konusunda oldukça farklı geçti. Yatırım yapmayı öğrendim ve birçok hisse senedinde yaklaşık %30 kar elde ettim. Ancak sonrasında tüm hisselerden çıkıp, fon yatırımlarına yöneldim. Ağustos ayında dünya borsalarındaki düşüş nedeniyle zarar etmeye başladım, ancak yıl sonunda zararım telafi oldu. Ayrıca, nişanlım ve kendim için Kasım ayında BES hesabı açtım ve emeklilik yatırımlarına başladım.

Yatırım düşüncelerimi <a href="https://twitter.com/omergulcicek" target="_blank" rel="noopener noreferrer">X (Twitter)</a> hesabımda paylaşıyorum.

## 👨🏻‍💻 İş Hayatı

2022 Ocak ayında başladığım **Gordion** firmasından, Şubat 2024’te ayrıldım. 2 yıl boyunca burada değerli arkadaşlıklar edindim ve önemli projelerde yer aldım. Teknik olarak kendimi geliştirdim. Ancak hedeflerim konusunda firma ile anlaşmazlık yaşadığım için ayrılma kararı aldım.

2024 Mart itibariyle **Fibabanka**'ya bağlı **Alışgidiş** firmasında çalışmaya başladım. Ekip sıfırdan kurulduğu için ilk aylarım biraz durağan geçti. Resmi olarak ünvanım olmamasına rağmen tüm yıl **Fronetend ekibine liderlik yaptım**, projenin tüm teknik sorumluluğunu üstlendim.

Dijital AVM deneyimi sunan bu ilk günlerde günlük 20-30 satış yapılırken bugünlerde günlük 100+ satış istatisliklerine ulaştık.

![Fibabanka - Alışgidiş](/img/blog/2024-12-31/alisgidis.png)

## 💐 Nişan

19 Mayıs 2024'te nişanlandım. Kısmetse, 2025 yılı içinde evlenmeyi planlıyoruz.

![Nişan](/img/blog/2024-12-31/nisan.png)

## ♟️ Satranç

Satranç oynamaya ve profesyonel oyunları izlemeye devam ediyorum.

Kişisel rekorum olan **1.314** elo'yu bu yıl tekrar yakalayamadım. Yıl içerisinde en yüksek puanım, 24 Ocak'ta **1.266** elo oldu. Şu an **1.180** elo seviyesindeyim.

Yıl boyunca toplamda **1.091** oyun oynadım; beyaz taşlarla kazanma oranım **%47**, siyah taşlarla ise **%49**.

## 🎶 Spotify

Müzik konusunda, her yıl olduğu gibi bu yıl da **Sagopa Kajmer** benim bir numaram oldu.

![Spotify](/img/blog/2024-12-31/spotify.png)

## 💻 Yazılım

2024'te, yeni teknolojiler öğrenmek yerine mevcut bilgilerimi derinleştirmeyi tercih ettim. Özellikle **Next.js**, **TypeScript** ve **Tailwind CSS** konularında önemli ilerlemeler kaydettim.

Ayrıca 2024 yılı için GitHub katkılarım:

![Github - Ömer Gülçiçek](/img/blog/2024-12-31/github.png)