---
date: "2025-01-01"
path: "/2025-hedeflerim"
title: "2025 Hedeflerim"
category: "Kişisel"
keywords: ["Yıl notları"]
medium: ""
---

Yeni bir yıl, yeni hayaller, yeni hedefler...

## 🧺 Alınacaklar Listesi

Bu yıl, inşallah evlilik yolunda önemli adımlar atmayı planlıyorum. İstanbul'daki kiralık evimi istediğim fiyatla satabilirsem, Marmara Bölgesi'nde bir ev almayı düşünüyorum. Satın alma ya da kiralık olmasına karar vererek, evi hayalimdeki gibi dekore etmeyi hedefliyorum.

Yıllardır kıyafetlerimi yenilemeyi evliliğe ötelemiştim, ancak bu yıl kıyafet yenilemeyi de gerçekleştirerek, dolabımı yenilemeyi planlıyorum.

## 📝 Blog

Geçen yıl yazı yazma konusunda istediğim performansı gösteremedim, ancak bu yıl en az 15 yazı yazmayı hedefliyorum. Yazılarımın çoğunu teknik konular üzerine odaklamayı planlıyorum.

## 🏦 Finans

Bu yıl, finansal özgürlüğümü sağlamlaştırmak ve birikimimi koruyarak artırmak en önemli hedefim olacak. Düğün, araba alma ve ev alma gibi büyük masrafları göz önünde bulundurarak, BES yatırımlarım dahil olmak üzere finansal planlamama sadık kalmayı hedefliyorum.

## 🎯 Kariyer

Son çalıştığım firmalarda Senior Frontend Developer olmama rağmen hep takım liderliği görevini üstlenmem istendi. Fakat resmi olarak **Frontend Lead** pozisyonunu alamadım. Hem teknik bilgi hem de liderlik becerilerimi geliştirmeye devam ederek, hak ettiğimi düşündüğüm takım liderliği rolünü almayı planlıyorum.

## 📚 Kişisel Gelişim

Kitap okuma alışkanlığımı yeniden kazanmaya ve bunu hayatımın bir parçası haline getirmeye karar verdim. Edebiyat öğretmeni olan eşimle birlikte kitap okuma alışkanlığımı pekiştireceğimi düşünüyorum.

Evlendikten sonra güzel bir **kütüphane** yapmakta hedeflerim arasında. Yavuz Bülent Bakiler'in şu sözü aklıma geliyor: *"Kitapsız ve kütüphanesiz müslüman evi olmaz!"*

**Finansal okuryazarlık** konusunda kendimi geliştirmek ve sertifika sahibi olmak istiyorum.

## ♟️ Satranç

**Blitz** oyunlarında hız nedeniyle yaptığım hatalar bu yıl hedeflediğim iyileşmeyi engelliyor. Bu yıl daha fazla analiz yaparak ve hızımı kontrol altına alarak hata oranımı düşürmeyi hedefliyorum. Ayrıca, Elo puanımı kişisel rekorum olan **1.314**'ün üzerine çıkarmayı istiyorum.

Ortalama %48 olan kazanma oranımı **%50** üstüne yükseltmek istiyorum.

## 🌍 Seyahat

Son yıllarda Türkiye'de birçok yeri gezdim ve fotoğrafladım. Türkiye'nin diğer bölgelerini de görmek istiyorum.

Bu yıl kısmet olursa **ilk yurt dışı seyahatimi** yapmayı planlıyorum.

## 💻 Yazılım

Frontend developer olarak, temel bilgilerimi tazeleyip tüm detaylarda uzmanlaşmak istiyorum. Bu yıl **React** ve **JavaScript** üzerine derinlemesine çalışarak, **GitHub** profilimi daha aktif hale getirmeyi ve yarım kalan projelerimi tamamlamayı hedefliyorum.

Ayrıca, Kent C. Dodds’ın <a href="https://www.epicreact.dev/" target="_blank" rel="noopener noreferrer">Epic React</a> kursunu tamamlamak planlarım arasında.