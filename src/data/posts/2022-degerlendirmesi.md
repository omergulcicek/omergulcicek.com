---
date: "2022-12-31"
path: "/2022-degerlendirmesi"
title: "2022 Değerlendirmesi"
category: "Kişisel"
keywords: ["Yıl notları"]
medium: ""
---

2022'yi geride bıraktık. Dolu dolu ve en verimli senelerimden birisi oldu.

Yıl içerisindeki hedeflerimin temelinde daha hareketli, gezgin, sosyal bir kişi olmak vardı. Bunu çok iyi başardığıma inanıyorum.

Sosyal medyanında gücüyle harika insanlarla tanıştım, toplu geziler düzenledim ve arkadaş gruplarımı bir araya getirerek kaynaşmalarını sağladım.

## 📷 Alınacaklar Listesi

İyi bir çalışma masası ve mouse almak istiyordum; **Nurus Otto Basic** çalışma masası ve **Logitech G703** mouse aldım. Kafa dağıtmak adına bir **PlayStation 5** almak istiyordum; aldım fakat çok zevk almadığım için kısa süre sonra sattım.

2022'nin tamamında iPhone 12 mini ile çekimler yaptım. Artık üst segmente geçmem gerektiğini düşünüp **Canon EOS R / RF 14-35mm** kamera ve lens aldım.

## 🈺 İngilizce

Yazımın bu bölümüne yazmaya utanır oldum artık. Her sene hedefime ekleyip, her sene başaramadığım daha doğru yeterli vakti ayıramadığım bir konu oluyor yabancı dil. Duolingo Plus üyeliğine belli seviyeden sonra bıraktım. Yıl içerisinde özel derse başlamıştım güzel gidiyordu fakat aksiliklerden ötürü devam edemedim.

## 🏢 İş Hayatı

Yeni yıla yeni bir şirket ile merhaba demiştim; **Gordion**. Hedefim düzenli bir iş hayatını geride bırakmaktı. Tüm seneyi bu firmada çalışarak geçirdim ve çok güzel arkadaşlıklar edindim.

Şirket içerisinde 2 büyük projenin mimarisini hazırlayıp, büyük resmi görerek yazdığım kodlar çok zevk verdi. Teknik olarakta sektör bazında React eksiğimi dolu dolu kapatmış oldum.

Yıl içerisinde eskiden olduğu gibi tekrar özel derse başladım ve yazılım alanında 1 kişiyi sıfırdan çok iyi seviyelere getirdim.

## ♟️ Satranç

Satrançta İtalyan açılışı oynayan biriydim. Farklı açılışları tecrübe etmek amacıyla, siyah ile başlarsam Şah-Hint açılışını deneyecektim ve ikinci açılışım olmuş durumda.

5+0'da rekorum olan **1314 elo**yu geçmeyi hedeflemiştim ama **1128 elo**da kalabildim.

## 🗺️ Seyahat

Sokak Sokak İstanbul!

Bu sene hayatıma direkt etki edecek ve en beğendiğim şey hayatıma yeni bir hobi katmak oldu. İstanbul'da yaşamak değil, İstanbul'u yaşamak istiyordum yıllardır. **İstanbul**'un her karışını gezdim, fotoğrafladım. Ek olarak il dışı gezilerimde oldu; **Bursa, Edirne, Şırnak, Mardin, Şanlıurfa, Gaziantep, Osmaniye, Mersin, Kırıkkale, Adana**.

2020'de yıllık ortalama **2.037 adım/gün** yapmışım. 2021'de bu istatistik **2.897 adım/gün**; 2023'te ise **4.321 adım/gün** ile harika bir seviyeye çıktım; bu sayının sadece haftasonu yürümeleriyle olduğunu atlamayalım, haftaiçi genelde evde hareketsiz bir hayatım var.

İşte sadece 2022 yılı içerisinde gittiğim yerlerin yakın plan haritası;

![Google Maps](/img/blog/2022-12-31/maps.jpg)

## 📸 Fotoğrafçılık

Telefonum ile amatör fotoğrafçılığa başlamayı ve Instagram hesabımı buna göre geliştirmeyi hedeflemiştim.

Instagram hesabım: [@omergulcicek](https://www.instagram.com/omergulcicek/)

2022 yılı başında açtığım hesaba **250 paylaşım** yapıp, toplamda **1.066 takipçi**ye ulaştım, hilesiz hurdasız doğal takipçiler ile adım adım büyümek istiyorum; fakat hedefim influencer/travel hesapları olmak değil, kişisel hesap olarak zengin bir içeriğe sahip olarak kalmak istiyorum.

[2022 Özet Reels](https://www.instagram.com/p/Cm2O-lzqqR5/)

## ✍🏻 Blog

2022’de 4 blog yazısı yayınladım (Geçen sene 11); bunların tamamı teknik makalelerdi.

- [Styled Component ile Dinamik Css Yazmak](https://omergulcicek.com/blog/styled-component-ile-dinamik-css-yazmak/)
- [Kişisel Sitemin Next.js Versiyonu](https://omergulcicek.com/blog/kisisel-sitemin-nextjs-versiyonu/)
- [CSS object-view-box Özelliği ile Görüntüyü Kırpmak](https://omergulcicek.com/blog/css-object-view-box/)
- [grid-template-areas ile Layout Oluşturmak](https://omergulcicek.com/blog/grid-template-areas-ile-layout-olusturmak/)

## 🎵 Spotify

![Spotify 2022 Wrapped](/img/blog/2022-12-31/spotify.JPG)
