---
createdAt: "2025-09-19"
slug: "/takvim-abonelikleriyle-zamani-zenginlestirin"
title: "Takvim Abonelikleriyle Zamanı Zenginleştirin"
category: "Teknik"
tags: ["Frontend"]
medium: "https://omergulcicek.medium.com/takvim-abonelikleriyle-zaman%C4%B1-zenginle%C5%9Ftirin-7977730e99a3"
---

Apple Takvim'e tek tıkla abone olabileceğiniz, özenle derlenmiş tematik takvimler hazırladım. Her bir etkinlikte kısa açıklamalar, gerekiyorsa kaynak bağlantıları ve bağlama yardımcı ek bilgiler bulunuyor. Amacım: ilginizi çeken konulardaki önemli günleri, zahmetsizce ve otomatik güncellenir şekilde takviminize taşımak.

## Neyi Çözüyorum?

- **Zahmetsiz takip**: İlgilendiğiniz alanlardaki önemli günleri manuel ekleme derdi olmadan takip edersiniz.
- **Zengin içerik**: Etkinliklerde kısa açıklamalar ve gerektiğinde kaynak bağlantıları yer alır.
- **Otomatik güncelleme**: Abone olduğunuz takvim belirlediğiniz aralıklarla yenilenir. Yeni eklenen/iyileştirilen kayıtlar otomatik olarak takviminize yansır.
- **Kontrol sizde**: Renk, bildirim ve yenileme sıklığı gibi ayarları Apple Takvim'den yönetirsiniz.

![Örnek takvim elemanı](/blog/2025-09-19/takvim-ornek.png)

## Hazır Takvimler

- 👑 **Liderler takvimi**
- ⚔️ **Savaşlar takvimi**
- 🌿 **Doğa ve Gökyüzü takvimi**
- 🌙 **Manevi günler takvimi**

Takvim URL'leri, basit ve anlaşılır bir arayüzle [calendar.omergulcicek.com](https://calendar.omergulcicek.com) üzerinden sunuluyor. İlgilendiğiniz kategoriyi seçip tek bir bağlantı kopyalamanız yeterli.

## Nasıl Kullanılır?

1) [calendar.omergulcicek.com](https://calendar.omergulcicek.com) adresini açın ve abone olmak istediğiniz takvim kategorisini seçin.
2) Abonelik URL bağlantısını kopyalayın.
3) Cihazınıza göre aşağıdaki adımları izleyin:

### iPhone / iPad

1. Takvim uygulamasını açın.
2. `Takvimler` > `Takvim Ekle` > `Abonelik Takvimi Ekle` yolunu izleyin.
3. URL'i yapıştırın ve ekleyin.
4. Renk ve **yenileme sıklığı** ayarlarını isteğinize göre yapın.

### Mac (Apple Takvim)

1. Takvim uygulamasını açın.
2. `Dosya` > `Yeni Takvim Aboneliği` menüsüne tıklayın.
3. Kopyaladığınız URL'i yapıştırın ve onaylayın.
4. Renk, isim ve **yenileme sıklığı** ayarlarını isteğinize göre belirleyin.

![Örnek Macbook takvim ekleme](/blog/2025-09-19/takvim-macbook.png)

### Android (Google Takvim)

**Not:** Google Takvim mobil uygulaması doğrudan URL ile takvim aboneliği eklemeyi desteklemiyor. Bu işlemi **masaüstü tarayıcıdan** yapmanız gerekiyor. Masaüstünden eklediğiniz takvim, hem bilgisayarınızda hem de Android cihazınızda otomatik olarak görünecektir.

1. Bilgisayarınızda [calendar.google.com](https://calendar.google.com) adresini açın.
2. Sol tarafta "Diğer takvimler"in yanındaki `+` ikonuna tıklayın.
3. `URL ile` seçeneğini seçin. ([URL ile takvim ekle](https://calendar.google.com/calendar/u/0/r/settings/addbyurl))
4. Kopyaladığınız URL'i yapıştırın ve `Takvim ekle`'ye tıklayın.
5. Eklenen takvim sol taraftaki "Diğer takvimler" altında görünecektir.

Takvim eklendikten sonra, aynı Google hesabıyla giriş yaptığınız tüm cihazlarda (Android telefon, tablet ve masaüstü) otomatik olarak senkronize edilir.

Hepsi bu kadar! Bundan sonra takviminiz belirlediğiniz aralıkta otomatik yenilenir; yeni eklemeler ve düzeltmeler cihazınıza yansır.

## Sık Sorulanlar

- **Takvimim güncel kalır mı?**
  - Evet. Abonelik URL'i okunan bir kaynaktır; Apple Takvim ve Google Takvim, ayarladığınız yenileme sıklığına göre otomatik günceller.

- **Veriler nereden geliyor?**
  - Kaynak verileri GitHub üzerinde JSON formatında tutuyorum, otomatik olarak `.ics` formatına dönüştürülerek abonelik adresinden sunuluyor.

## Destek Olmak

Proje açık kaynak. Öneri ve katkılarınızla geliştirmeye destek olabilirsiniz. Katkılar için GitHub deposunu ziyaret edebilirsiniz.

⭐ Github üzerinden yıldızlayıp destek olmayı unutmayın.

[github.com/omergulcicek/calendar](https://github.com/omergulcicek/calendar)
