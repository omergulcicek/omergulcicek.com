---
date: "2019-12-31"
path: "/2019-degerlendirmesi"
title: "2019 Değerlendirmesi"
category: "Kişisel"
medium: ""
---

2018'in sonunda yeni yıl hedeflerimi belirtmiştim. Bunlarda ne kadar başarılı olduğumu Z raporu gibi oluşturmak istedim.

İlk olarak 2019'da neleri hedeflediğimi hatırlayalım:

- <a href="#planli-yasam">Planlı Yaşam</a>
- <a href="#uyku-duzeni">Uyku Düzeni</a>
- <a href="#spor">Spor</a>
- <a href="#kitap-and-edebiyat-and-tarih">Kitap & Edebiyat & Tarih</a>
- <a href="#rubik-kup-and-satranc">Rubik Küp & Satranç</a>
- <a href="#gezi">Gezi</a>
- <a href="#yazilim">Yazılım</a>
- <a href="#askerlik">Askerlik</a>

## 📅 Planlı Yaşam

Planlı ve elimden geldiğince düzenli yaşamak istediğimi yazmıştım. Bunun için ilk hamlem, Google Takvim & Google Keep ile yapacaklarımı not alarak programlı şekilde ilerlemekti.

![Google Calendar](/img/blog/2019-12-31/calendar.png)

İlk olarak Google Takvimde 7 adet kategori ile takvimime yapacaklarımı kaydetmeye başlamıştım. Sonradan bu maddelere 3 kategori daha ekledim ve şuan 10 kategori ile takvimim dolu ve zaman yönetimi konusunda yaşantıma etkisi olduğunu görebiliyorum.

Google Keep'i ise farklı başlıklar altında notlar alarak kullanıyorum. Bunlar teknik ve normal hayatta yapacağım şeyler, Freelance işlerimde ki ödemelerin durumu, uzun vadede ihtiyacım olan alacaklarım, yazmayı planladığım makaleler için kaynak ve konu başlıkları özetleri, farklı alanlarda uzman kişilerin isimleri gibi çeşitli başlıklara ayrılmış durumda.

![Google Keep](/img/blog/2019-12-31/keep.png)

Bu sayede hem hiçbir şeyi unutmamış oluyorum, hemde sürekli not tutma alışkanlığı edinmiş oluyorum.

## 💤 Uyku Düzeni

Uyku düzenim için kendimde çok inanmayarak düzelteceğimi ummuştum ama maalesef günde kaç saat uyuduğum belli olmayarak düzensiz uyku hayatım devam etmekte.

## 🏊🏻 Spor

Sporu hayatıma çok katmak istesem de katamadığımdan yakınmıştım. Başladığım yüzme kursuna ve her ay hamama gitme alışkanlığım istikrarlı biçimde bir süre devam etti.

Yılın başında ayda 8 kez havuz ve ayda 1 kez hamama gidiyordum. Ardından havuz sayısını iki katına çıkararak ayda 16 kez havuza gitmeye başladım. Fakat bu süreçte hamama gitmeyi bıraktım. İş hayatına da başlayınca yorgunluktan ötürü bu kadar sık havuza gidemedim ve kendimi tekrar ayda 8 kez havuz sistemine indirgedim.

## 📚 Kitap & Edebiyat & Tarih

Hayatımda eksikliğini hissettiğim 2 şey vardı. Birisi spor, diğeri kitap. Sporu hayatıma kattım fakat kitaba bir türlü bağımlı olamıyorum. Çok sık makale okuyorum (<a href="https://medium.com/t%C3%BCrkiye" target="_blank" rel="noopener noreferrer" >Medium Türkiye</a>) fakat bir kitaba başlasam da sonunu getirmesi zor oluyor. Bir çok yeni kitap siparişi verdim, fakat 2019'un ilk 6 ayı içerisinde maalesef bitirebildiğim bir kitap yok, iki kitap ise yarıda.

Edebiyat konusunda ise Serdar Tuncer, Hayati İnanç, Ömer Tuğrul İnançer başta olmak üzere bir çok kişiyi sıklıkla takip ediyorum. Bu tarz insanların sayılarının artması duâsı ile.

## ♟️ Rubik Küp & Satranç

Rubik küpü daha öncede almış ve çözümünü 57sn gibi bir rakama kadar indirmiştim. Bu yıl kaliteli bir küp (MoYu AoLong 3x3) alarak paslanmamaya ve rekorumu geçmeyi hedefliyorum. 1.30dk’lara kadar indim fakat daha iyisi için daha sık tekrar yapmam gerekiyor. Rekordan öte aslında görsel hafıza ve zekamı geliştirdiğine inandığım için bu seviyeyi bile yeterli görüyorum.

Satrançta ise öncelikle <a href="https://www.youtube.com/channel/UCh3EoSfbgqXYjRUVy1mkRYw" target="_blank" rel="noopener noreferrer" >Cem Gündoğan'ın Satranç TV</a> kanalını keşfettim. Birçok satranç youtuber'ı olmasına rağmen Cem'in oyun zekasını daha çok beğeniyorum. Maçları at yarışı anlatır gibi anlatması, arada alakasız konulara geçiş yapması ile ilgimi çekti. Satrançta sadece taşların nasıl gittiğini biliyordum ve basitçe oynardım. Cem sayesinde taktiksel zekam gelişti. Ardından önce bilgisayar ile satranç kapışmalarına başladım, sonrasında chess.com mobil uygulamasını indirerek yabancı insanlar ile gün içerisinde yaklaşık 3–5 maç oynuyorum. İlk olarak süresiz satranç kapışmalarına başladım ardından 10dk'lık ve şu anda 5dk'lık satranç kapışmaları yapıyorum.

![2019 Satranç İstatistiğim](/img/blog/2019-12-31/chess-2019.jpg)

Uygulamaya ilk başladığınızda **800** puandan sizi başlatıyor. Acemi olduğunuz için ilk rakiplerinize yenilerek puanınızı (elo) sürekli düşürüyorsunuz. Ben 665 elo’ya kadar düştüm. En fazla yükselebildiğim puan ise 1086 elo. Şuan 1070 elo’dayım.

Sene başında 665'lerden başlayıp 1086'ları görmek çok iyi, yıl sonu hedefim inşallah 1250 elo’ları görebilmek.

## 👨🏻‍💻 Yazılım

2019'da ki bu hedeflerimin bir çoğu aslında günümün tamamını esir alan yazılımdan biraz uzaklaşıp farklı alanlara ilgi gösterebilmek adına listelenmişti. Yani amacım zaten yazılımdan biraz zaman kırpıp, sosyalleşmeye yönelikti. O yüzden kod yazma saatim büyük oranda azaldı diyebilirim. Tabii ki de bu freelance aldığım işleri etkilemiyor, fakat mesela kişisel projelerime Ocak ayı içerisinde sanırım hiç bakamadım. Bundan şikayetçi değilim çünkü farklı alanlara el atmış olmaktan mutlu oldum.

## 👮 Askerlik

Mayıs ayı içerisinde bedelli askerlik görevimi Ankara Mamak Mebs’te tamamladım.

![Askerlik künyem](/img/blog/2019-12-31/askerlik.jpeg)

Askerlikten tek beklentim farklı illerden, farklı mesleklerden arkadaşlıklar edinebilmekti. Çünkü sağa dön, sola dön, yürü, koş falan bunlar geçecek fakat arkadaşlıklar bâki kalacaktı. Hayatımda mesleğimden ötürü çevrem hep yazılımcı arkadaşlarla dolu. Her ne kadar yazılımı sevsem de farklı kültürlerde yetişmiş ve farklı sohbetleri olan kişiler tanımayı çok istiyordum. Bunu da en iyi kazanacağım yer askerlikti.

Beklentilerim olumlu sonuçlandı ve askerlikten bana kalan güzel arkadaşlıklar oldu.

Olur da bir gün bu makale ile karşılaşırsalar her birine tek tek sevgilerimi iletiyorum.
