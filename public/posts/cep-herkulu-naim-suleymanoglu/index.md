---
date: "2021-05-08"
path: "/cep-herkulu-naim-suleymanoglu"
title: "Cep Herkülü: Naim Süleymanoğlu"
category: "Film Değerlendirmesi"
medium: "https://omergulcicek.medium.com/cep-herkülü-naim-süleymanoğlu-1d92dc35dc3c"
---

2019 Kasım ayında gösterime girmiş olan, dünya rekortmeni Naim Süleymanoğlu'nın filmini çokça görmeme rağmen yeni izleyebildim. Ben Naim Süleymanoğlu'nu Türkiye topraklarında doğmuş, büyümüş ve madalyalar getirmiş birisi olarak düşünüyordum. Filmin başında Naim'in Bulgaristan adına yarıştığını görünce şaşırdım.

![Cep Herkülü: Naim Süleymanoğlu](/img/blog/2021-05-08/naim.jpg)

## Dizi Hakkında

Gerçek hayat hikayesinden uyalanan film, Todor Jivkov liderliğindeki Bulgar Komünist Partisi iktidarı altında 1984 sonunda uygulamaya konan, Bulgaristan Türklerinin isimlerinin devlet zoruyla Bulgar isimleriyle değiştirilmesini konu alıyor; Naim Süleymanoğlu'na ise Naum Şalamanov adı veriliyor. Bu durumdan oldukça rahatsız olan Naim, Dünya'ya bu durumu anlatabilmek adına eski cumhurbaşkanımız Turgut Özal'ın bizzat yardımıyla ülkeye getiriliyor ve Türkiye adına olimpiyatlarda yarışmaya başlıyor.

Küçük yaşta haltere ilgi duyan Naim, keşfediliyor ve haltere bağlamaya ikna ediliyor. Henüz 15 yaşında Dünya Gençler Halter Şampiyonası'nda iki altın madalya alarak şampiyon oluyor. Kariyeri boyunca 3 Olimpiyat Altın madalyası, 7 Dünya Şampiyonluğu ve 6 Avrupa Şampiyonluğu olan Naim, tam 46 kere dünya rekoru kırmanın yanı sıra, -halen daha henüz kırılamayan- silkmede 60 kiloyken 190 kilo kaldırıyor ve vücut ağırlığının 3 katının 10 fazlasını kaldırması rekorunu da elinde tutuyor. 1,47 boyuyla bu başarıları başarması "Cep Herkülü" lakabını fazlasıyla hak ettiğini gösteriyor.

## Dizi Değerlendirmesi

Naim Süleymanoğlu'nu yakından tanımanın dışında, Bulgaristanda yaşanmış acı olayları da çok iyi yansıttığı için filmi çok beğendim. Tarihte yaşanmış harika hikayeleri başarılı biçimde yansıtmasından dolayı Ayla filmine çok benzettim; iki filmde yerli film kategorisinde en beğendiklerim arasına girmeyi başardı. İzlemek isteyenlere kesinlikle tavsiye ederim.

Film IMDb'de 8.3/10 puan almış durumda. Benim şahsi fikrim, filmin en az 8.5 bandında olacağı yönünde.

Film sayesinde kısa bir araştırma yaparak Naim Süleymanoğlu'nun mezarının Edirnekapı Şehitliğinde olduğunu öğrendim. Bir gün mezarı başında Fatiha okuyup bu makaleye kendi çektiğim fotoğrafı yükleyeceğim.
